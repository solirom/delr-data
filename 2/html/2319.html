<article xmlns="http://www.w3.org/1999/xhtml" id="delr-2319">
   <p>
      <b>CRĂCIÚN</b> [ar. <i>Crăciun </i>„Crăciun;
butuc ars în noaptea de Crăciun”, mr. <i>Cărci</i>u<i>m, Cărci</i>u<i>n</i>, <i>Crăci</i>u<i>n</i>,
<i>Creci</i>u<i>n</i>] s.m. „sărbătoarea creștină a nașterii pruncului Isus din
Fecioara Maria; (Mold., Buc.) colac de Crăciun; (înv.) decembrie – Noël; gâteau
de Noël; (vieilli) decembre” 1211 (antrop. <i>Crachun</i>,<i> </i>Drăganu, Rom.
326).<span> </span>
   </p>
   <p>Et. nes., probabil el. de substrat, cu
sensul inițial (păstrat în ar.) „buștean care se arde în noaptea de Crăciun”,
cf. alb. gheg <i>kërcû, -uni </i>(= tosc <i>kërcu</i>, <i>kërcuri</i>)
„buturugă” Çabej, SCL 13, 1961, 313, Brâncuș, VA, 137 (probabil), Mihăilă,
CSCA, 89-93; obiceiul de a arde un buștean în noaptea de Crăciun a avut o largă
răspândire în Europa, iar derivarea numelui sărbătorii de la acest obicei este
atestată în let. <i>bluķa vakars </i>(&lt; <i>bluķis </i>„buștean” + <i>vakars
</i>„seară”), alb. <i>nata e buzmit </i>„noaptea bușteanului” (Çabej, loc.
cit.). Posibil și lat. <i>creātiō, -ōnem</i> „creare, producere,
<span>naștere</span>” (&lt; <i>creāre</i> „a crea, a
produce, a naște”) A. Densusianu, ILLR 111, <span>Densusianu,
HLR I 262-263</span>, Pascu, Beiträge, CDER 2524, DEX, TDRG<sup>3</sup>,<i> </i>cu
finala -<i>une</i> înlocuită prin -<i>un</i>
      <span>ca în <i>păun</i>
&lt; <i>pauōnem</i>,<i> tăun</i> &lt; <i>tabōnem</i> CDER 2524 sau
sub infl. lui <i>ajun</i> Densusianu, loc. cit.; din punct de vedere semantic,
trebuie plecat de la un sens </span>„naștere” (pe care se bazează numele
sărbătorii și în celelalte limbi romanice), care însă nu s‑a moștenit în
nicio limbă romanică (<i>creātiō </i>nu s-a moștenit nicăieri, iar
verbul <i>creāre</i> s-a moștenit doar cu sensurile „a produce, a rodi, a
crește un copil”); <span>explicația evoluției semantice
dată de CDER 2524 „creatură” &gt; „prunc” &gt; „pruncul Isus” este </span>neverosimilă<span>. Cuvântul a pătruns din română în limbile învecinate
(magh., ucr. dial., bg. dial., slovac de est; v.rus. atestă o formă <i>Koročjunŭ</i>,
<i>Koročunŭ </i>„postul dinaintea Crăciunului”, care se poate explica prin
analogie cu formele din vechiul fond slav, în care secvenței sud-slave <i>kra- </i>îi
corespunde în slava de est <i>koro- </i>Berneker, SEW I 604, Mihăilă, CSCA 92)
// </span>
      <span>Lat. <i>calātiō, ‑ōnem</i>
„chemare a poporului de către preoți,</span> la începutul fiecărei luni<span>” P. Papahagi, Conv. lit. XXXVII, 670-672, PEW 407 (cu
sincopa primei vocale și pierderea lui -<i>e</i> sub infl. lui <i>ajun</i>),
REW 1489; lat. <i>incarnatiō, -ōnem</i> „întrupare” LB; lat. pop. <i>crastīnum</i>
(&lt; <i>crastinum</i> &lt; <i>cras</i> „mâine”) „ziua de mâine, a doua zi”
(prin opoziție cu <i>ajun</i> „ziua de dinainte”), cu finala modificată după <i>ajun</i>
HEM I 615; lat. <i>Christī iēiūnium </i>„postul/ajunul lui
Cristos” H. Schuchardt, Literaturblatt für germanische und romanische
Philologie, V</span>II (1896) 154; <span>sl. de sud <i>kračun</i>
(&lt; lat. </span>
      <i>creationem</i>
      <span>) Rosetti, ILR, 555‑560;
bg. <i>kračun</i>
      </span> CDED II 79; cuvânt de origine slavă, derivat de la sl.
com. *<i>korčiti </i>„a păși” Vasmer, ESRJ II 336, BER II 726, ESSJ XI 56-58.</p>
   <p>Fam.: <b>chișcrăciún</b> s.m.sg. (înv.,
Trans.) „prima zi a anului” (sens dat de Tamás EW, care corectează sensul
„sărbătoarea Crăciunului” dat de V. Bogrea, DR 1, 464) ante 1692 (ms. BAR 4151,
f. 333, în DR 1, 464) &lt; magh. <i>kiskarácsony</i> „Crăciunul-mic” (&lt; <i>kis</i>
„mic” + <i>karácsony </i>„Crăciun”), adaptat după <i>Crăciun</i>; <b>Crăciuneásă
</b>s.f. „soția lui Moș Crăciun” 1893-1896 (Fochi, D. E. 204); <b>crăciuní</b>
vb. (Munt.) „a ucide pe cineva prin tăiere (ca porcul de Crăciun); a viola” 1931
(Ciaușanu, Gl.); <b>crăciuníță</b> s.f. „soția lui Moș Crăciun; nume de floare”
1885 (antrop., Teodorescu, P. P.);<b> Crăciunoáie </b>s.f. „soția lui Moș Crăciun”
1893-1896 (Fochi, D. E. 204).</p>
</article>
