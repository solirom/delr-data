<article xmlns="http://www.w3.org/1999/xhtml" id="delr-1365">
   <p>
      <b>COFRÁJ </b>s.n. „tipar (de lemn sau de metal) în care se
toarnă un material de construcții fluid, ca să se solidifice în forma dorită –
coffrage” 1937 (Rebreanu, Jur.).</p>
   <p>Fr. <i>coffrage</i> (&lt; <i>coffrer</i> „a încastra
într-un cofraj” &lt; <i>coffre</i> „cufăr, ladă, cutie”, de unde „cofraj” &lt; lat.
târzie <i>cophinus</i> „casetă, cufăr”, inițial „coș” &lt; gr. <i>κόφινος</i>).</p>
   <p>Fam.: <b>cofrá</b> vb. „a turna un material de construcții
fluid într-un cofraj” 1937 (Argetoianu, Î. Z. II) &lt; fr. <i>coffrer</i>; <b>decofrá</b>
vb. „a demonta cofrajul în care s-a turnat un material de construcții fluid”
1953 (forma <i>decofrare</i>, DT) &lt; fr. <i>décoffrer</i>; <b>decofráj</b>
s.n. „operațiunea de a decofra” 1978 (DN<sup>3</sup>) &lt; fr. <i>décoffrage</i>.</p>
   <p>Cf. <b>cofrét</b>,<b> cúfăr</b>.</p>
</article>
