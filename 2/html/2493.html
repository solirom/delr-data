<article xmlns="http://www.w3.org/1999/xhtml" id="delr-2493">
   <p>
      <b>CRÍZĂ </b>s.f. „moment critic în evoluția unei boli,
care este urmat fie de vindecare, fie de o evoluție nefastă a acesteia;
manifestare intensă și de scurtă durată a simptomelor unei boli; perioadă de
tensiune, de tulburare, de încercări (adesea decisive) care se manifestă în viața
unui individ sau a unei comunități; lipsă acută (de bunuri, de timp etc.) –
crise” 1813 (var. <i>cr</i>i<i>sis</i>, Manifest, 13)<i>.</i>
   </p>
   <p>Fr. <i>crise</i>, cu sens inițial medical, împr. din lat. <i>crisis</i>
&lt; gr. <i>κρίσις </i>„decizie” &lt; <i>κρίνειν
</i>„a despărți, a separa, a decide”. Var. <i>crisis </i>&lt; lat. neol. <i>crisis</i>,
ngr. <i>κρίσις</i>.</p>
   <p>Fam.: <b>anticríză </b>adj. invar. „împotriva unei crize
(economice)” 1962 (DER I 654); <b>crític<sup>2</sup>
      </b>adj. „care are un
rezultat hotărâtor, anunță o schimbare decisivă (în bine sau în rău)” 1812
(Şincai, Hr. III) &lt; lat. neol. <i>criticus </i>(cu sens inițial medical,
referitor la momentul decisiv în evoluția unei boli), fr. <i>critique</i>; <b>crizá
</b>vb. refl. (fam.) „a avea o criză de nervi” 1998 (D. Arg.<sup>1</sup>); <b>epicríză
</b>s.f. (med.) „ansamblu al manifestărilor unei boli, pe baza cărora se poate
stabili diagnosticul; concluzie medicală pe foaia de observație” 1900 (var. <i>epicr</i>i<i>să</i>,<i>
</i>Enc. rom. II; cuvântul <i>epicrise</i> din LM nu are un sens medical și ar
putea fi un latinism artificial) &lt; fr. <i>épicrise </i>&lt; lat. savant <i>epicrisis</i>,<i>
</i>gr. <i>ἐπίκρισις </i>„decizie”
&lt; <i>ἐπικρίνειν</i> &lt; <i>κρίνειν
</i>„a despărți, a separa, a decide”.</p>
   <p>Cf. <b>acriníe</b>,<b> critériu</b>,<b> crític<sup>1</sup>
      </b>,
<b>hris</b>.</p>
</article>
