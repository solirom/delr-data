<article xmlns="http://www.w3.org/1999/xhtml" id="delr-1536">
   <p>
      <b>COMANDÍTĂ </b>s.f. „contract de
asociație în care una dintre părți, comanditatul, răspunde solidar și cu
întreaga sa avere pentru obligațiile societății față de creditori, pe când
cealaltă parte, comanditarul, nu răspunde decât în limitele capitalului social
investit de el – commandite” 1830 (AR).</p>
   <p>Fr. <i>commandite</i> &lt; it. <i>accomandita</i>
(cu segmentare greșită, când era precedat de articolul <i>l(a)</i>) TLF &lt; <i>accomandare
</i>„a încredința”, provenit, probabil prin intermediarul occ. <i>acomandar </i>(Nocentini,
VLI, Treccani), din lat. *<i>accomandāre </i>&lt; <i>ad- </i>+ <i>commandāre</i>
„a încredința, a delega, a însărcina”, cf. <i>comanda</i>.</p>
   <p>Fam.: <b>comanditá </b>vb. „<span>a participa bănește la o societate comercială sau industrială, cu
răspundere față de creditori pentru eventualele pierderi în limitele părții de
capital social investit”</span> 1862 (Pontbriant, D.) &lt; fr. <i>commanditer</i>;
<b>comanditár </b>s.m. „persoană care comanditează” 1832 (I. Golescu, Cond.,
III) &lt; fr. <i>commanditaire</i>;<b> comanditat</b> s.m. „<span>persoană
sau firmă care se asociază la câștig și la pierdere cu comanditarul și răspunde
nelimitat față de creditori pentru capitalul societății</span>” 1887 (Cod.
Comerc.) ← <i>comandita</i>.</p>
   <p>Cf. <b>comandá</b>, <b>comândá<sup>1</sup>
      </b>,
<b>mandát</b>, <b>mấnă</b>, <b>contramandá</b>, <b>comodór</b>, <b>recomandá</b>,
ar. <b>dimândáre</b>.</p>
</article>
