<article xmlns="http://www.w3.org/1999/xhtml" id="delr-1831">
   <p>
      <b>CONTRAPÚNCT </b>s. sg. tantum (muz.) „<span>
         <span>tehnică în compoziția muzicală, constând în suprapunerea a
două sau a mai multe linii melodice – contrepoint” 1862 (</span>
      </span>Antonescu,
D.).</p>
   <p>Germ. <i>Kontrapunkt </i>(&lt; lat. med. <i>contrapunctum</i>
&lt; <i>punctum contra punctum </i>„notă marcată în dreptul alteia”; <i>punctum
</i>„înțepătură, gaură mică, pată mică, punct” &lt; part. perf. al vb. <i>pungere
</i>„a împunge, a înțepa”), it. <i>contrappunto</i>, posibil și fr. <i>contrepoint</i>,
adaptat după <i>punct</i>.</p>
   <p>Fam.: <b>contrapunctá </b>vb. (rar) „a folosi tehnica
contrapunctului; (fig.) a construi pe mai multe planuri paralele situații,
imagini corespondente” 1933 (Vulcănescu, „Jean Cocteau și zădărniciile
virtuozității”, în D. R. II); <b>contrapúnctic</b> adj. „care folosește
contrapunctul” 1946 (C. Delavrancea, A. 162); <b>contrapunctíst </b>s.m.
„muzician care aplică regulile contrapunctului în compozițiile sale”<b> </b>1871
(LM)<b> &lt; </b>fr. <i>contrepointiste</i>, adaptat după <i>contrapunct</i>,
germ. <i>Kontrapunktist</i>.</p>
   <p>Cf. <b>acupunctúră</b>,<b> cóntra<sup>1</sup>
      </b>, <b>punct</b>,
<b>împúnge</b>, <b>púncție</b>, <b>poántă</b>,<b> pontá<sup>1,3</sup>
      </b>, <b>pointillísm</b>.</p>
</article>
