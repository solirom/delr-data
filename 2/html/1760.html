<article xmlns="http://www.w3.org/1999/xhtml" id="delr-1760">
   <p>
      <b>CONSERVÁ</b> vb. „a menține un
obiect în stare nealterată, prin diverse procedee; a (se) păstra în condiții
bune – conserver” 1774 (Uricariul I, 177).</p>
   <p>  Lat. neol. <i>conseruare</i> (<i>con</i>- + <i>seruare</i>
„a păstra nevătămat, a menține, a veghea”), mai târziu și fr. <i>conserver.</i>
   </p>
   <p>
      <i>  </i>Fam.:
<b>autoconservá</b> vb. refl<span>.</span> „a-și menține,
a-și apăra propria viață” 1958 (DLRM); <b>
         <span>conservánt </span>
      </b>
      <span>adj. „c</span>
      <span>are conservă, care păstrează”, s.n.
„substanță folosită în scopul împiedicării fermentației unor produse alimentare
sau degradării altor produse” 1871 (LM); </span>
      <b>conservatísm</b> s.n. (înv.)
„atitudine conservatoare; doctrină a partidului conservator” 1892 (Conv. lit.
XXVI, 278) &lt; fr. <i>conservatisme</i>, engl. <i>conservatism</i>; <b>conservatív
</b>adj. (înv.) „conservator<sup>2</sup>” 1837 (AR) &lt; fr. <i>conservatif </i>(împr.
din lat. târzie <i>conseruatiuus</i> &lt; <i>conseruare</i>), germ. <i>konservativ</i>;
<b>conserváție </b>s.f. (înv.; abstr.) 1840 (Dacia lit. 287), var. <i>conservați</i>u<i>ne</i>
&lt; fr. <i>conservation</i> (împr. din lat. <i>conservatio</i>, -<i>onem</i>
      <span> </span>&lt; <i>conservare</i>); <b>conservatór<sup>2</sup>,
-oáre </b>adj., s.m., s.f. „(persoană) atașată de tradiție, în viața politică,
economică, culturală; funcționar însărcinat cu păstrarea unor obiecte de
patrimoniu” 1834 (AR) &lt; fr. <i>conservateur</i> (împr. din lat. <i>conservator,
-orem</i> &lt; <i>conservare</i>); <b>conservatorísm</b> s.n. „doctrină
conservatoare” 1883 (Eminescu, O. XV, 352) ← <i>conservator</i>; <b>consérvă
</b>s.f. „<span>produs alimentar supus unui procedeu de
păstrare, cu menținerea caracteristicilor, în ambalaje speciale închise
ermetic” </span>1760-1770 (Meșt. doft. 825) &lt; ngr. <i>κονσέρβα
</i>(&lt; it.), fr. <i>conserve</i> (&lt; fr. <i>conserver</i>); <b>semiconservă
</b>s.f. „conservă cu o perioadă de păstrare mai mică” 1969 (Scânteia nr. 8,
136) &lt; fr. <i>semi-conserve</i>; <b>ultraconservatór</b>, -<b>toáre</b>
adj., s.m., s.f. „(persoană) care are idei conservatoare exagerate” 1927 (R. Rosetti,
A. T. 737) ← <i>ultra<sup>1</sup>
      </i>- + <i>conservator</i>
   </p>
   <p>  Cf.<b> sărbătoáre, serbá, conservatór<sup>1</sup>,
observá, prezervá, rezervá, serví, serviétă, șerb, șervét.</b>
   </p>
</article>
