<article xmlns="http://www.w3.org/1999/xhtml" id="delr-1436">
   <p>
      <b>COLÉG</b> s.m. „persoană care învață sau lucrează
împreună cu altele într-un anumit loc – collègueˮ 1717-1723 (var. <i>coll</i>e<i>ga</i>,
Cantemir, Hr.), var. (înv.) <i>col</i>e<i>gă</i>
      <sup>2</sup> s.m.</p>
   <p>Fr. <i>collègue </i>(împr. din lat. <i>collega</i>).
Var. <i>collega</i>, <i>colegă </i>&lt; lat. neol. <i>collega</i>, inițial
„membru al unui colegiu de preoți sau magistrați” (&lt; <i>con-</i> + <i>lex</i>,
<i>legis </i>„lege”, cf. <i>collegium</i>, aplicat persoanelor care se bucurau
de aceleași atribuții).</p>
   <p> Fam.: <b>colégă<sup>1</sup>
      </b>s.f. 1925 (Teodoreanu, M.
404); <b>colegiál </b>adj. „de coleg, camaraderesc; (despre conducere)
exercitată de un grup de persoane cu puteri egale; referitor la un colegiu
(canonial)ˮ 1829 (var. <i>coleghi</i>a<i>l</i>, AR 42) &lt; germ. <i>kollegial
</i>„camaraderesc, de coleg”, fr. <i>collégial </i>„(putere) exercitată în
comun; referitor la un colegiu canonial”, ambele împr. din lat. <i>collegialis</i>
&lt; <i>collegium</i> „colegiu”; <b>colegialitáte</b> s.f. „purtare, spirit,
sentimente de coleg; mod de guvernare în care conducerea este exercitată de mai
multe persoane cu puteri egaleˮ 1866 (Maiorescu, D. I, 229) ← <i>colegial</i>,
după germ. <i>Kollegialität</i>; <b>colegián </b>s.m. (înv.) „elev de colegiu,
liceanˮ 1900 (Barcianu, D.) &lt; fr. <i>collégien</i>;<b> colégiu</b> s.n.
„organ colectiv consultativ sau de conducere, po­litic, juridic, medical,
bisericesc etc.; asociație profesională; instituție de învățământ mediu sau
superior; <span>
         <span>(înv.) categorie
electorală, în unele state, stabilită după avere sau ocupație</span>
      </span>ˮ
1702 (var. înv. <i>col</i>e<i>ghiom </i>P. Pr.), var. (înv.) <i>col</i>e<i>ghiu</i>,
<i>col</i>e<i>ghium</i>, <i>col</i>e<i>ghie</i> s.f. &lt; lat. neol. <i>collegium
</i>„colegiu de magistrați sau preoți; asociație profesională, corporație”,
germ. <i>Kollegium</i>, fr. <i>collège</i>; var. <i>coleghiom</i> &lt;
magh. <i>kol(l)égyom</i>, var. (înv.) a lui <i>koll</i>
      <i>é</i>
      <i>gium</i> (&lt;
lat. <i>collegium</i>); var. <i>coleghie</i> &lt; rus. <i>kollegija</i>; <b>ex-colég</b>
s.m. „fost coleg” 1878 (Maiorescu, D. II 506); <b>necolegiál </b>adj. „(despre
purtări, atitudini) nepotrivit în relațiile dintre colegi” 1931 (CADE) ← <i>colegial</i>;
<b>necolegialitáte </b>s.f. (abstr.) 1936 (DA) ← <i>necolegial</i> sau <i>colegialitate</i>.</p>
   <p>Cf. <b>lége</b>.</p>
</article>
