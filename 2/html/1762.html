<article xmlns="http://www.w3.org/1999/xhtml" id="delr-1762">
   <p>
      <b>CONSIDERÁ</b> vb. „a fi de părere
că; a atribui o anumită însușire unui obiect sau unei persoane; a ține seama
de; a examina; (rar) a privi cu atenție ‒ considérerˮ 1818 (Petrovici,
Ped.).</p>
   <p>Fr. <i>considérer</i>, împr. din lat. <i>considerare
</i>„a observa, a examina, a lua seama la”, inițial „a observa astrele pentru a
face preziceri” &lt; <i>con- </i>+ <i>sidus, sideris </i>„stea, constelație,
zodie” (pentru evoluția semantică, cf. <i>contemplari </i>s.v. <i>contempla</i>).</p>
   <p>Fam.: <b>considerábil </b>adj. „care
merită a fi considerat, de o mare importanță, însemnatˮ 1815 (Nicoară 167,
apud G. Lex.) &lt; fr. <i>considérable</i>; <b>considerént</b> s.n. „punct de
vedere; motiv, temeiˮ 1857 (var. <i>consider</i>a<i>nt</i>,<i> </i>Reg.
Ad-hoc.) &lt; fr. <i>considérant</i> (propriu-zis „considerând”, de unde
„fiecare din temeiurile invocate de un text de lege sau un act juridic”, de la
expresia <i>considérant que...</i> cu care încep paragrafele respective), cu -<i>e-</i>
sub influența cazurilor în care fr. -<i>ant</i>- corespundea lat. -<i>ent-</i>,
redat în rom. prin -<i>ent</i> (de ex. <i>corespondent</i>, <i>independent</i>,
<i>delincvent</i>, <i>rezistent</i>); <b>considerát</b> s.n. (abstr., rar) 1936
(DA); <b>consideráție </b>s.f. „apreciere, respect; părere; motiv, temeiˮ
1817 (Uricariul IV, 309), var. <i>considerați</i>u<i>ne</i> &lt; fr. <i>considération</i>;
<b>desconsiderá </b>vb. „a nu acorda considerația, atenția cuvenită; a disprețui”
1848 (Negulici, V.), var. (înv.) <i>deconsider</i>a, <i>disconsider</i>a &lt; fr.
<i>déconsidérer</i>, cu echivalarea prefixului; <b>desconsideráție </b>s.f.
(abstr.) 1846 (var. înv. <i>deconsiderăci</i>u<i>ne</i>, Laurian, F.), var.<i> </i>(înv.)
<i>deconsider</i>a<i>ție</i>,<i> desconsiderați</i>u<i>ne</i>, <i>disconsider</i>a<i>ție</i>
&lt; fr. <i>déconsidération</i>, cu echivalarea prefixului; <b>reconsiderá </b>vb.
„a-și modifica punctul de vedere, opinia despre ceva” 1876 (LM) &lt; fr. <i>reconsidérer</i>.</p>
   <p>Cf. <b>siderá</b>, <b>siderál</b>, <b>deșiderá</b>,
<b>deziderát</b>, <b>dezirábil</b>.</p>
</article>
