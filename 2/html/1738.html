<article xmlns="http://www.w3.org/1999/xhtml" id="delr-1738">
   <p>
      <b>CONJECTÚRĂ </b>s.f. „opinie bazată pe probabilități sau
pe presupuneri; îndreptare, bazată pe ipoteze, a unui cuvânt sau a unui pasaj
greșit transmis – conjecture” 1813 (var. înv. <i>coniect</i>u<i>ră</i>,
Manifest).</p>
   <p>Lat. neol. <i>coniectura </i>(derivat de la tema part. <i>coniectus
</i>a vb. <i>conicere </i>„a arunca împreună, a combina, a bănui” &lt; <i>con- </i>+
<i>iacere </i>„a arunca”), fr. <i>conjecture </i>(împr. din lat.).</p>
   <p>Fam.: <b>conjecturá<i> </i>
      </b>vb. „a judeca după
probabilități, după aparențe” 1848 (Negulici, V.) &lt; fr. <i>conjecturer </i>(împr.
din lat. târzie <i>coniecturare </i>&lt; <i>coniectura</i>); <b>conjecturál </b>adj.
„care se întemeiază (numai) pe conjecturi; problematic, îndoielnic” 1846 (var. <i>coniectur</i>a<i>l</i>,
Laurian, F. 36) &lt; fr. <i>conjectural</i>, lat. neol. <i>coniecturalis</i>.</p>
   <p>Cf.<b> aieptá<sup>2</sup>, înieptá</b>,<b> petréce, treáptă</b>,<b>
tréce, abjéct</b>, <b>adjectív</b>, <b>dejécție</b>, <b>ejaculá</b>,<b>
         <span> </span>
      </b>
      <b>ejécție</b>,<b> injécție, interjécție, obiéct,
proiéct, rejécție</b>,<b>
         <sup> </sup>subiéct, traiéct</b>, <b>zăceá, adágio, adiacént</b>.</p>
</article>
